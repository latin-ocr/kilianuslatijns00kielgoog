..16-

1 Ut candido quod rideat,
Sit livido quod frendeat.

LUSUS IN TRES OPERAS LIBRARIAS.

TYPOGRAPHUS MERCENARIUS.

Arte mea varias excudo typographus artes :
Ars tamen haec tenues artifici dat opes.
Rite characteres justis accommodo normis,
Constet ut ex aequis pagina versiculis
Incisus nigra fuligine tingo figuras :
Callosa praelum volv0,.trahoque manu.
Ecce iterum hesternus mihi adest labor actus in orbern:
Quas struxi formas, destruo; et inde struo:
Diruo et aedifico; vigilatas transigo noctes :
Sollicitum cruciat cura, premitque labor.
Verum quid prosunt curae, durique labores,
Quum misero pateat semita nulla lucri ?

Noster alit sudor numatos et locupletes,

Qui nostras redimunt, quique locant operas

Noster alit sudor te, bibliopola, tuique

Consimiles; quibus est vile laboris opus.

Lex haec Fortunae, Jovis haec Fatique voluntas,

Qui semel est pauper, pauper ut is maneat.

 

