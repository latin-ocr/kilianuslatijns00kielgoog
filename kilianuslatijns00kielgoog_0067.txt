Muteturve frequens, eadem modo dictio constet.
Accentus, apices, diphthongos, denique quidquid
Esse supervacuum, parvique putabitur usus3
Hebraeis, Graecis, quorum haec inventa, relinquant :
Hisce nec utantur, nisi quum res postulat, aut quum
Tollendi causa dubii, haerentemque juvandi

Lectorem, in primis censebitur esse necessum.

Haec sunt orthographos paucis quae scire volebam.

m*—

BIBLIOTHECA.

Sumptu me multo dominus studioque perornat,
Ut sim culta bonis bibliotheca libris.
Spectatum admissus, probitatis munia servet :
Ne quid deformet, surripiatve mihi.
Ordine quaeque3 videt quo nunc digesta ; reponat :
Ne sint diversis post repetenda locis. Ἴ
'Urgenti dominus si quicquam commodet, illud
integrum, ut accepit, non monitus referat.
Si quaedam inveniet non prorsus grata palato,
Judicioque minus forte probanda suo :
Sese contineat placide : meditetur, inesse'
Saepe etiam scriptis turpia menda suis.
Hanc quisquis legem contemnes, bibliotheca ι

Abstine ab alterius : volve, revolve tuam.

 

